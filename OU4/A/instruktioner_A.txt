Uppgift
Din uppgift är att skriva ett program som läser en text och registrerar vilka bokstäver den består av. 
Programmet ska beräkna hur stor andel av varje bokstav som finns, dvs ett bokstavshistogram. 
Genom att jämföra med några olika givna språks bokstavshistogram, ska programmet sedan bestämma vilket språk det är mest troligt att texten är skriven på. 
Ett histogram över andelen av de olika bokstäverna i texten skall också skrivas ut. 
Uppgiften skall lösas som två deluppgifter, A och B. Deluppgift A löser en del av hela uppgiften och utgör ett steg på vägen till deluppgift B. 
Börja därför med deluppgift B först när deluppgift A är helt klar. Uppgiften skall redovisas i två delar (del A resp. del B) som två separata filer.

 
Kompletterande frågor
Förutom kodning ska du också besvara följande frågor efter att dina program fungerar (kan alltså t ex besvaras i kommentarfältet i Studium):

- I lösningsförslagen tipsar vi om att du ska skapa/ladda hem en fil med bara lite innehåll medan man testar sitt program. Varför, tror du?
- Texten i filen lagerlof.txt innehåller de svenska bokstäverna å, ä och ö. Som programmet fungerar nu räknas inte dessa bokstäver med alls. Hur skulle man gå tillväga för att också inkludera å, ä och ö i histogrammet. Du behöver inte ge en program-lösning, men resonera kring hur man skulle kunna göra.
 

Deluppgift A

Skriv ett program som läser in en textrad från tangentbordet, beräknar förekomsten av varje bokstav A-Z, skriver ut det totala antalet bokstäver och en tabell över förekomsten av respektive bokstav.

För att lösa uppgiften skall du använda en hjälpfil som innehåller början på ett program (ett s k programskal). 
Detta programskal ska du komplettera med två egna funktioner. 
Vilka parametrar dessa funktioner ska ha, eller vad de eventuellt ska returnera får du bestämma själv. 
Den enda kod själva huvudprogrammet skall innehålla är inläsning av en textrad från tangentbordet och anrop av de två funktionerna. 
Ladda ner (kopiera) programskalet till deluppgift 4A, programskal_Inlupp4a.cpp  

- Funktionerna som måste finnas i programmet:

berakna_histogram_abs(...)
Funktionen skall gå igenom en sträng (d.v.s. en variabel av typen string innehållande en text) och beräkna ett histogram med förekomsten av varje bokstav. 
Ingen skillnad görs mellan "stora" (versaler) och "små" (gemener) bokstäver, och båda typerna måste naturligtvis ingå vid histogramberäkningen. Resultatet skall lagras i en passande datatyp. Funktionen skall beräkna och returnera det totala antalet behandlade bokstäver, men du behöver ej hantera å, ä, ö.
Tips om hur ett histogram kan beräknas, se Arrayer -> Övningar uppgift 5 och Strängar -> Övningar uppgift 4, 5 och 7.

skriv_histogram_abs(...)
Funktionen skall skriva ut ett förenklat bokstavshistogram som en tabell med två kolumner: bokstav och bokstavens förekomst som ett heltal. Det förenklade histogrammet kan se ut så här:
A: 5
B: 8
C: 0
D: 4
...

- Tips på lösningsmetodik deluppgift A

Lös varje delproblem separat i enkla program. Vartefter som delproblemen löses byggs programmet på med lösningen på nästa delproblem, etc.

Skriv och testa funktionen berakna_histogram_abs.
Läs in en mycket kort textrad och anropa funktionen. Gör några testutskrifter i funktionen som visar att den skapar ett korrekt histogram.
Skriv och testa funktionen skriv_histogram_abs.
Läs in en textrad, anropa berakna_histogram_abs och skriv_histogram_abs
För mer tips, Klicka på länken Inlämningsuppgift 4 - Mera tips.

- Testdata och facit

Testdata 1: AbCdNNooPPwXyZ
Testdata 2: 1234ddddacccbb!?
Testdata 3: Denna rad innehåller ett å!
Testdata 4 (en tom rad):

Kontrollera att dina programkörningar ger resultat som motsvarar körningen korning_Inlupp4A.txt  Ladda ner korning_Inlupp4A.txt.
OBS! Du får inte använda pekare i denna uppgift. Det kommer senare i kursen.